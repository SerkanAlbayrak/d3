{
  "hash": "e1929bd0e3612275c4e91a362bee465a",
  "result": {
    "markdown": "---\ntitle: \"YKS Puan Hesaplamasında Beklenmeyen Hata\"\nauthor: Raif Serkan Albayrak\ndescription: \"...\"\ndate: 2022-06-01\ncategories:\n  - YKS\n  - Modelleme\n  - R\n  - Üniversite Analitiği\ncode-fold: true\nimage: \"\"\nlang: tr\ncode-line-numbers: false\ntoc-title: İçerik\n---\n\n\n# Masum Varsayım\n\nYKS'de puan hesaplamasına yönelik regresyon modelinin tartışıldığı [yazıda](../05_2022_yks_puan hesaplama/puan_hesaplama.html) geliştirilen TYT puanı hesaplama modeli aşağıda verilmiştir. Modelin teknik özellikleri tartışılmadan önce, puan hesaplama modelinin doğrusal bir yapıda kurgulanmasının arkasında yatan aslında oldukça kabul edilebilir varsayımı açık ve net bir şekilde ifade etmekte fayda vardır. Doğrusal model kurgusu ile bir soru bloğundan (Temel Matematik, Türkçe, Fen Bilimleri, Sosyal Bilimler) her bir sorunun puanlamaya eşit katkısı olduğu varsayılmaktadır. Diğer bir deyişle, geri kalan her şey sabit olmak üzere, 2 matematik netinden 3 matematik netine çıkıldığıda TYT puanında olan değişimle, 12 matematik netinden 13 nete çıkıldığında TYT puanında olan değişim aynıdır. Benzeri şekilde Türkçe, Fen Bİlimleri ve Sosyal Bilimler soruları içinde de kaç net yapıldığından bağımsız her ekstra bir netin TYT puanına etkisi aynıdır. Elbette soru grupları arasında farklılıklar olacaktır ama aynı soru grubu içinde daha fazla net yaptıkça yapılan her ekstra bir netin puana etkisi değişmeyecektir. Yapılan varsayım bundan ibarettir[^1]. Bu varsayımı modelin ilk defa tanıtıldığı gönderide açıkça yazılmamaış olma nedeni, varsayımın yazmaya gerek kalmayacak kadar açık ve kabul edilebilir olduğunu düşünmek olmuştur.     \n\n\n\n::: {.cell}\n\n```{.r .cell-code}\nlibrary(jtools)\nlibrary(readxl)\nall <- read_excel(\"../05_2022_yks_puan hesaplama/fullData.xlsx\")\nall$`Puan Türü` <- as.factor(all$`Puan Türü`)\nall$PuanS <- all$puan-all$Katsayı*all$obp-100\n\nTYTdata <- all[all$`Puan Türü`==\"TYT\",] # TYT ile yerleşilen programlar\nTYTModel <- lm(PuanS~0+`TYT Mat`+`TYT Türkçe`+`TYT Fen`+`TYT Sosyal`, data=TYTdata)\n\nsumm(TYTModel,digits = 5)\n```\n\n::: {.cell-output .cell-output-stdout}\n```\nMODEL INFO:\nObservations: 9662 (62 missing obs. deleted)\nDependent Variable: PuanS\nType: OLS linear regression \n\nMODEL FIT:\nF(4,9658) = 107155.16440, p = 0.00000\nR² = 0.97796\nAdj. R² = 0.97795 \n\nStandard errors: OLS\n------------------------------------------------------------\n                        Est.      S.E.      t val.         p\n------------------ --------- --------- ----------- ---------\nTYT Mat              4.78067   0.04423   108.09607   0.00000\nTYT Türkçe           2.75025   0.01741   157.96815   0.00000\nTYT Fen              3.74233   0.06118    61.16855   0.00000\nTYT Sosyal           2.68962   0.03602    74.67282   0.00000\n------------------------------------------------------------\n```\n:::\n\n```{.r .cell-code}\nTYTdata <- TYTdata[-TYTModel$na.action,]\n```\n:::\n\nTüm parametreler modelin istatistiki anlamda veriye uyum sağladığını gösteriyor. Farklı soru grupların ağırlıkları veya parametreleri veya katsayıları hangi soru grubunun puanlamaya ne ölçüde etki ettiğini gösteriyor. OSYM tarafından her adaya verilen 100 taban puan çıkarıldığı için modelde bir sabit kullanılmadı. Modelin veriyi açıklama oranı %97.796. Her istatistiki modelleme çabası hata terimlerinin de incelenmesini içerir. İstatistiki modele sokulan veri hemen her zaman anakütlenin bir alt kümesi, yani örneklem olduğu için hata olacaktır. Regresyon modelinin hatası parametrelerin dağılımını da dahil olmak üzere çok değerli bilgi içerir[^2].        \n\n## Hata Grafiği\n\nModelin hatalarını gösteren grafik çizildiğinde, gerçekte yukarıdaki özet tabloda resmedilenden çok farklı bir durumun olduğu ortaya çıkıyor. Normal şartlar altında noktaların x ekseni üzerinde dağınık bir şekilde olmaları beklenirdi. Grafiğe göre noktaların büyük kısmı (koyu renkli noktalar) bu özelliğe sahip ancak bazı yerlerde beklenmeyen kümeler bulunmakta. Örneğin 150 TYT Sınav Puanına, yani yatay (Gözlem) eksende 50 değerine denk gelen bölgede hata terimlerinin grup olarak aşağıya kaydıkları görülüyor. Yani TYT sınav puanının 150'den düşük olduğu yerlerde kurulan model, puanları gerçeğinden yüksek hesaplıyor. Bunun tam tersi bir durum Gözlem değerlerinin 100'den büyük olduğu yani TYT Sınav puanının 250'den büyük olduğu bölgelerde oluşmakta. Bu bölgede hata terimleri pozitif değerlere doğru anormal bir artış gösteriyor. Yani burada model, gözlemden oldukça düşük değerler üretiyor.\n\n\n::: {.cell}\n\n```{.r .cell-code}\nlibrary(ggplot2)\n\nresults <- data.frame(real = TYTdata$PuanS,model=predict(TYTModel))\nresults$fark <- results$real-results$model\nresults$absfark <- abs(results$real-results$model)\nggplot(results, aes(x=real, y=fark, colour=absfark))+geom_point() + \n  labs(title = \"TYT Puanı Modelinde Hata Terimleri\",\n       x = \"Gözlem\",\n       y = \"Gözlem - Model\",\n       colour= \"Hata\") + \n  geom_abline(slope = 0, intercept = 0, colour=\"orange\", size=1)\n```\n\n::: {.cell-output-display}\n![](puan_hesaplamada_hata_files/figure-html/unnamed-chunk-2-1.png){width=672}\n:::\n\n```{.r .cell-code}\n# ggplot(results, aes(x=real, y=model, colour=fark))+geom_point()+\n# geom_abline(slope = 1, intercept = 0, colour=\"orange\", size=1)\n```\n:::\n\n\n\n\n\n\n\n[^1]:Burada regresyon modelinin arkasında yatan teknik varsayımlardan bahsedilmemektedir. Varsayım, modellenmeye çalışan değişken ile onu modellemek amacıyla kullanılan değişkenler arasındaki kavramsal ilişkidir. \n[^2]:Ancak bu bilginin kullanılabilir olması için regresyon modelinin teknik önkoşullarının sağlanmış olması gerekmektedir. Bu şartların sağlanmadığını tahmin etmek zor değil. Modelde kullanılan değişkenlerin dağılımları epey çarpık. Ancak burada amaç parametrelerin tahmini dağılımları üzerinden yorum yapmak değil, doğrudan parametre değerlerini (yani noktasal tahminleri) tartışmak. Bu nedenle teknik önkoşulların sağlanmaması burada yapılan tartışmaya gölge düşürmez.\n",
    "supporting": [
      "puan_hesaplamada_hata_files"
    ],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {},
    "preserve": {},
    "postProcess": null
  }
}